Probleembeschrijving:

Kaasje staat op de rand van een zwembad met ijskoud water en ziet een
schoteltje heerlijk warme melk vijf meter van zichzelf verwijderd. Het
baasje gooit telkens een eerlijk muntstuk op. Bij 'kop' mag Kaasje een
meter vooruit richting de melk; bij 'munt' moet Kaasje een meter
achteruit. Bereken de kans dat Kaasje de melk bereikt zonder in het
water te vallen.

Deze opgave is met de theorie van recurrente betrekkingen op te lossen.
Dat is dan ook (hopelijk) niet zo interessant voor de computeropgave.

Echter, de theorie geeft een 'theoretische kans'. Maar hoe goed past die
bij de werkelijkheid? Schrijf een programma dat dit spel n keer speelt
en bereken daarmee de 'empirische kans', dwz de kans die uit een
praktijkexperiment volgt. Wat je met de computer natuurlijk kunt
uitzoeken is hoe groot n moet zijn om maximaal 1/100 van de theoretische
kans af te zitten met de empirische kans.
